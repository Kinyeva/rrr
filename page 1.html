<html><body>
<br>КАТЕРИНА<br>
<br><img src="images.jpg"><br>
<br>Кохайтеся, чорнобриві,<br>

<br>Та не з москалями,<br>

<br>Бо москалі — чужі люде,<br>

<br>Роблять лихо з вами.<br>

<br><br>Москаль любить жартуючи,<br>

<br>Жартуючи кине;<br>

<br>Піде в свою Московщину,<br>

<br>А дівчина гине...<br>

<br>Якби сама, ще б нічого,<br>

<br>А то й стара мати,<br>

<br>Що привела на світ Божий,<br>

<br>Мусить погибати.<br>

<br>Серце в’яне співаючи,<br>

<br>Коли знає, за що;<br>

<br>Люде серця не побачать,<br>

<br>А скажуть — ледащо!<br>

<br>Кохайтеся ж, чорнобриві,<br>

<br>Та не з москалями,<br>

<br>Бо москалі — чужі люде,<br>

<br>Згнущаються вами.<br>
<br><img src="Без названия.jpg"><br>

<br>Не слухала Катерина<br>

<br>Ні батька, ні неньки,<br>

<br>Полюбила москалика,<br>

<br>Як знало серденько.<br>

<br>Полюбила молодого,<br>

<br>В садочок ходила,<br>
<br>Поки себе, свою долю<br>

<br>Там занапастила.<br>

<br>Кличе мати вечеряти,<br>

<br>А донька не чує; <br>

<br>Де жартує з москаликом,<br>

<br>Там і заночує.<br>

<br>Не дві ночі карі очі<br>

<br>Любо цілувала,<br>

<br>Поки слава на все село<br>

<br>Недобрая стала.<br>
</body>
</html>


